Riscrivere o importare i contenuti del vecchio sito
======================================================

L’aggiornamento di un sito è un’ottima opportunità per riscrivere, riorganizzare ed aggiornare tutti i contenuti relativi ai luoghi, alle strutture, ai servizi, alle persone, agli indirizzi di studio e ai progetti della scuola.

Notizie ed eventi passati, non essendo più attuali, non vanno migrati sul nuovo sito.

Per importare documenti e circolari dal vecchio al nuovo sito, si può utilizzare  lo strumento di import/export nativo di WordPress. La resa di questi contenuti, una volta migrati, andrà verificata manualmente e dipenderà molto dalla qualità degli stessi nel sito precedente. 

Il tema tenterà una riconciliazione automatica delle tipologie di contenuto più frequentemente usate dalle scuole che utilizzano WordPress: come gli eventi, le circolari e i documenti di amministrazione trasparente.
