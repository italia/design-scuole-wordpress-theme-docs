Supporto
==============================

Scopri i canali della community dove confrontarti sulle risorse del modello:

* `Forum Italia <https://forum.italia.it/>`_ - unisciti alla discussione sul design dei servizi digitali con gli esperti del settore;
* `Canale Slack <http://developersitalia.slack.com/messages/design-siti-scuole>`_ - dialoga e collabora in tempo reale con la community di Designers Italia;
* `GitHub <https://github.com/italia/design-scuole-wordpress-theme>`_ - il repository GitHub del tema WordPress “Design Scuole Italia”.


Domande frequenti
------------------

**Qual è l'impatto del tema sulla gestione del sito?**

L’uso del tema non impatta le modalità con cui viene abitualmente gestito il sito scolastico, che rimane una responsabilità degli istituti. Molti istituti fanno affidamento su fornitori esterni per hosting e manutenzione.

**Perché esiste un tema pronto solo per WordPress?**

WordPress è il CMS più usato dalle scuole. Puoi usare l’apposito `kit per creare temi per altri CMS <https://github.com/italia/design-scuole-pagine-statiche/>`_.

**Non ho WordPress. Cosa devo fare?**

Puoi passare a WordPress in qualunque momento, oppure usare le altre risorse per la creazione del sito scolastico. 

**Quali sono i benefici dell’uso del tema WordPress?**

L’adozione del tema WordPress, pronto all’uso, ti permette di:

- usare configurazioni preimpostate, risparmiando tempo sugli aspetti più tecnici della creazione di un sito;
- dedicare più tempo alla cura dei contenuti e alla loro organizzazione, puntando sulla qualità. 

**Posso fare dei cambiamenti al sito?**

WordPress è un ambiente pensato per modificare con semplicità ogni aspetto del sito. 

**È consigliato fare cambiamenti al sito?**

Il tema WordPress copre già tutte le esigenze di base, emerse da una lunga ricerca con con il personale scolastico e le famiglie.

WordPress permette di aggiungere innumerevoli funzionalità, per far fronte alle esigneze dei singoli istituti (come, ad esempio, creare un’area condivisa di materiali didattici). Quando si sviluppa una nuova funzionalità, è opportuno condividerla con il resto della comunità tramite `Forum Italia <https://forum.italia.it/>`_, `GitHub <https://github.com/italia/design-scuole-wordpress-theme>`_ o il progetto `Porte Aperte sul Web <https://www.porteapertesulweb.it/>`_.

È sconsigliato apportare modifiche strutturali al sito, come modificare la classificazione delle informazioni o la struttura di navigazione. Modifiche di questo tipo possono impedire di beneficiare di evoluzioni future del prodotto, a cause di problematiche di aggiornamento del tema. Puoi segnalare necessità di questo tipo direttamente alla community di Designers Italia tramite i vari canali di contatto. I feedback ricevuti verranno raccolti e considerati per le successive evoluzioni del modello.


Segnala un problema
---------------------

Assicurati che il problema sia relativo al tema WordPress e non a plugin installati o impostazioni del CMS. Puoi aprire un issue sul `repository GitHub del tema WordPress <https://github.com/italia/design-scuole-wordpress-theme/issues>`_.

Se hai bisogno di supporto, leggi la `guida GitHub su come aprire un issue (in inglese) <https://docs.github.com/en/issues/tracking-your-work-with-issues/creating-an-issue>`_.
