Personalizzazione
==================

Nell’area di configurazione è possibile (e talvolta necessario) personalizzare alcuni caratteristiche del sito, come i testi di presentazione o le notizie da mostrare in evidenza o nella pagina di presentazione della scuola.

L’area di configurazione è divisa in tab per le diverse aree del sito.

Cliccando su “Configurazione",  è possibile definire:

* **opzioni di base**: i contenuti nell’header del sito, come il tipo di istituto, il nome dell’istituto e la città;
* **home**: i contenuti delle sezioni notizie e servizi sull’homepage del sito;
* **scuola**: tutti i contenuti relativi alla sezione scuola, ovvero l’immagine e la citazione principali, la timeline della storia della scuola, le strutture dell’organizzazione scolastica, i luoghi, l’area documentale e i numeri della scuola;
* **presentazione**: area dove selezionare gli articoli che popolano la sezione “presentazione della scuola”;
* **servizi**: area di gestione della pagina di panoramica dei servizi, in cui è possibile selezionare le tipologie di servizi da mostrare; 
* **novità**: area in cui selezionare le tipologie di articoli da mostrare nella pagina di panoramica delle novità;
* **didattica**: area in cui selezionare il tipo di visualizzazione da mostrare nella sezione didattica, scegliendo se mostrare a sinistra le scuole e a destra i percorsi di studio (utile nel caso di istituti composti da diverse scuole) o se mostrare gli indirizzi di studio a sinistra e le scuole a destra (utile per istituti con poche scuole ma diversi indirizzi di studio);
* **persone**: area di configurazione della sezione di presentazione del personale scolastico, ordinata in base alle strutture organizzative selezionate;
* **organizzazione**: area di configurazione della pagina di presentazione dell’organizzazione scolastica, tramite la selezione delle strutture organizzative da mostrare;
* **luoghi**: area in cui configurare la tipologia e l’ordine delle tipologie di luoghi da mostrare;
* **documenti**: area di configurazione dei documenti, organizzati in base alle tipologie selezionate;
* **servizi esterni**: area per configurare i servizi esterni alla scuola da mostrare nella modale di login (registro elettronico o altri);
* **altro**: i contenuti del footer (in cui vanno inserite le informazioni di base della scuola: indirizzo, pec, codice ipa, codice meccanografico, etc), il token mapbox (da creare per utilizzare le mappe openstreetmap dei luoghi), il testo delle mail delle circolari, e il setup della sezione albo.
